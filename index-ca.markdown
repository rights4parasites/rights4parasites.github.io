---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: home
lang: ca
page_id: index
permalink: /
---

[CAS](/es) [ENG](/404)

Els **paràsits** són organismes normalment petits que viuen dins o damunt d'altres: els seus hostes.
Els paràsits no poden viure sense els hostes. Mentre que els hostes viuen millor sense paràsits, clar.
Hi ha una infinitat d'animalets paràsits d'altres animals: polls del cap, caparres, cucs intestinals,
etc. També hi ha fongs, protozous, bacteris i fins i tot plantes que són paràsits.

Un dels aspectes de la vida dels paràsits que ens interessa és la manera com una espècie de paràsit
tria la o les seues espècies d'hoste. Naturalment, un poll del cap no sobreviuria sobre una tortuga.
De fet, els polls del cap que viuen sobre els humans, *Pediculus humanus*, ni tan sols afecten els
ximpanzés. Els ximpanzés tenen la seua pròpia espècie de polls. Moltes espècies de caparra, en canvi,
són molt menys exigents: la mateixa caparra que s'enganxaria encantada a un gos, també se'ns enganxaria
a nosaltres.

En l'activitat desenvolupada pel **Grup de Biologia Computacional** de l'Institut Cavanilles, durant
la jornada Expociència 2024, hem volgut compartir algunes de les eines informàtiques que s'utilitzen
habitualment per descriure la xarxa de relacions entre un grup de paràstis i un grup d'hostes. Les
relacions capritxoses entre els dos tipus d'espècies no són en absolut aleatòries. Per demostrar-ho,
comparem una xarxa d'interaccions idealitzada, però realista, amb una d'aleatòria, generada pels propis
participants en l'activitat. Podreu notar la diferència?

La comunitat d'animals que imaginem és la següent:

![](images/bipartit.png)

On les barres grises enllacen paràsits amb hostes potencials. Per exemple, algunes caparres
com *Hyalomma aegyptium*, o les sangoneres *Hirudo medicinalis* poden xuclar sang d'una ampla
varietat de vertebrats. En canvi cada mamífer té la seua espècie de poll pròpia. Alguns
paràsits, com ara els tremàtodes, alguns nemàtodes i també els acantocèfals solen tenir dos o més
hostes: almenys un intermediari i un de definitiu. En aquesta xarxa d'interaccions s'aprecia
que l'ambient en què viu un paràsit (per exemple, terrestre o marí) limita les espècies d'hoste
a les quals pot arribar. 

![](images/cophylo.png)

Ací també tenim representades les relacions filogenètiques entre
els hostes i entre els paràsits.

Als enllaços següents trobareu les xarxes obtingudes pels
participants mitjançant el llançament de dos daus.
